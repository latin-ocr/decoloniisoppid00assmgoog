-129—

est. In titulis Mediolanensibus enim (C. Ι. L. V 5465, 5515,
5612, 5892, 5847, 5869) legimus: „col. M.“ vel: „C. A. A.
Mediol.“, vel: ‚,C. A. A. M.“, vel etiam: „Colon. G. A. F. Med.“,
atque in Placentino (C. Ι. L. XI 1230): ‚,C. A. A. F. M.“ Quae
notae quid, significent, pro‘certo explorari nequit. Th. Mommsent)
suo iure litteras ‚,G. A. F.“ esse: ‚,Gallieniana Augusta Felix“ censet.
Sed quod ille vir doctissimus ‹1. c.) contendit no'tas ‚,A. A.“ posse
significare aut: „Aelia Augusta“ aut: „Aurelia Augusta“ aut „Anto-
niniana Augusta“, primum de ‚,Ae11a“ cognomine hic cogitandum non
est, quippe quod in nummis titulisque nonnisi per „Ael“ significetur
(Head H. N. p. 224, 596, 679; C. Ι L. VI 2385, c. 5; 9,16).
Praeterea notae ‚,A. A.“ si alterum illud ‚‚A“ significaret:
„Augusta“, admodum ambiguae essent, cum primum illud ‚‚A“
aut: „Aurelia“ aut: „Antoniniana“ aut: ‚,Alexandriana“ posset
significare. Quibus de causis notae: ‚,A. A.“, quae in tribus titulis
cita-tis occurrunt, cognomina „Aureliae Antoninianae“ mihi videntur
significare; quae cognomina ’ Μ. Aurelius Mediolano una cum
coloniae iure, item atque Ovilavae, donavit. „Felix“ cognomen
coloniae ab imperatore quodam, inter M·. Aurelium et Gallienum
imperante, fortasse a Caracalla, qui ipse „Felix“ appellabatur, im-
positum esse videtur, cum iam in titulo, ante Gallieni aetatem
(C. I. L. XI 1230) conscriptO, praeter notas ‚,A. A.“ occurrat.
Gallienus coloniam privilegiis auxit et illi cognomina ,‚Gallienianae
' Augustae“ imposuit, servato cognomine „Felicis“. Ex Gallieno
igitur oppidum sollemniter audiebat: „col. Gallieniana Augusta
Felix Mediolanum.“

Noricum.

138. Ovilava = col. Aurelia Antoniniana
Ovilava.

Ovilava oppidum, quod ab Histro paulo in meridiem vergebat,
in tabula Peutingeriana: ,‚Oviliae“, in itinerario Antonini (p. 235,
249, alibi): ,‚Ovilavi“, in duobus titulis (O. I. L. ΠΙ 5606, 5630):
,‚Ovilava“ audit, quorum in altero: „colonia Ovilava“ atque in
altero: „col. Aurelia Antoniniana Ovilava“ reperitur. Quae cog·

‡ nomina Ovilava sine dubio a Marco Aurelio una cum coloniae iure

accepit, qui illis in regionibus, cum Marcomannis bellum inferret,
saepe versabatur.

 

2) e. 1. L. v p. 634.

De coloniis oppidisque. 9

