pertinent. Julii autem Caesaris dictatoris aetate Cumas fuisse
municipium ex Ciceronis in epistula verbis (ad Attio. X 13,1) et
·ex inscriptione fistularia (C. Ι. L. X 3711), quae item in illud
tempus cadit, 1) apparet. Colonia J ulia igitur ab Octaviam, prius-
-quam ‚,Augusti“ cognomen sibi imposuit, intra annos 31—27 de-
ducta est; in libro coloniarum enim Octavianus semper „Augustus“
nominatur, seu de rebus ante annum 27 gestis, seulde rebus, quae
p'ost annum 27 acciderunt, agitur. Quod Plinius Cumas coloniam
non dicit, errore quodam factum esse videtur, quod illi non ita
raro contigit, ut iam vidimus. Hac in re coloniarum libro et
titulo collato plus tribuendum est.

18. Capua = col. Julia Augusta Felix
ConcordiaValeria. ’

Capua, Campaniae nobilissima urbS, apud chorographos semper
ita audit. Caesarem dictatorem anno 59 Capuam lege Julia viginti
milia civium deduxisse referunt: Caesar ipse (bell. civ. Ι 14),
Velleius (Π 44), Suetonius (Caesar c. 20), Appianus (b. c. H 10);
urbs tum colonia Felix Julia nominata esse videtur, quod nomen
in coloniarum libro occurrit. In titulo autem, Hadriani aetate
conscripto (C. Ι. L. X 3832), Capua audit: „col. Julia Felix
Augus-ta“ et in titulo Diocletiani aetatis (l. c. 3867 ): col. Con-
cordia Julia Valeria Felix Capua. Paulo post Caesaris mortem
ab Antonio secundum acta illius Capuam iterum colonia deducta
est (Ciceroz Philipp II 40). Anno 36 deinde Octavianum coloniae
supplementum adiecisse et relictos agros illius assignasse atque
-divisisse Velleius (II 81) et Cassius Dio (49‚14) a. a. 36 narrant
atque Plinii verba (III 63) id confirmant ; quo tempore coloniae
cognomen „Augusta“ impositum sit, ignom. Certe Augustus colo·
niam auxit, cum solum „Augusta“ cognomen, quod Hadriani aetate
praeter illa cognomina, a Caesare imposita, in titulo citato occur-
rit, non nisi ad Augustum pertinere possit. Haud scio an non
„Augusta“ cognomen ab imperatore Nerone, quem anno 57 vete-
ranos Capuam deduxisse Tacitus (annal. XIII 31) refert, Capuae
sit impositum. Sine dubio „Valeria“ et „Concordia“ cognomina, quae
in titulo allato occurrunt, ad Diocletianum spectant, quem colo-
niam beneficio auxisse et ea de causa cognomina „Valeriam“ et
,‚Concordiam“ adiecisse probabile est. Primo et altero saeculis cog-

nomina „Julia Felix“ satis usitata fuisse videntur, quippe quae in
coloniarum libro occurrant.

 

¹) Th. Mommsen: Hermes XVIII p. 181.

