— 136 --

150. Sebaste z col. Lucia Septimia Sebaste.

,‚Sebasten“, quae a Samaria in orientem vergebat, „Divus
Severus coloniam deduxit“, ut Ulpianus (Dig. L 15,l) expressis verbis
narrat; de vera deductione igitur hic cogitandum est, cum Ulpianus
paulo ante de Ptolemaeensium colonia illam nihil praet‘er coloniae
nomen habere dicat.· Quam deductionem item in annos 194 vel
195 cadere probabile est; indeque oppidum in nummis usque ad
Juliam Maesam: ‚,col. Lucia Septimia Sebaste“ audit (Mionnet V
p. 515). ,‚Lucia“ cognomen non nisi coloniae Sebaste impo-
situm est.

mesopotamia.
151. Nisibis

001. Julia Septimia Nisibis
Metropolis. ’

Nisibis, Mygdoniae oppidum, quod iam Lucullus (Plut. Luc.
c. 32) et 'postea Traianus (Dio 68, 23) expugnaverant, anno 196
a Septimio belli Parthici tempore auctum est et coloniae ius una
cum cognominibus „Septimiae Metropolis“ accepit (Dio 75,3’;
Eckhel III p. 517). Nisibis, quae extremum Romanorum contra
Parthos erat propugnaculum, in· nummis inde ab Elagabalo usque
ad Tranquillinam (Mionnet V p. 626 sq.) audit: „Septimia Colonia
Nisibis Metropolis“; sub Philippo autem, qui anno 244 coloniam
privilegio affecisse videtur, reperitur: ‚,Julia Septimia col. Nisibis
Metropolis.“ Post Otaciliam oppidum in nummis modo: ,‚col.
Nisibis“ vocatur.

152. Rhesaena = Septimia col. Rhesaena.

Rhesaena, intra Edessam et Nisibim sita, a Septimio Severo
etiam anno 196 coloniae ius et ,‚Septimiae“ cognomen accepisse
videtur, quod in nummis ex Caracalla usque ad Etruscum occurrit

(Head H. N. p. 689).

Africa.
153. Vaga z col. Septimia Vaga.

Vaga oppidum, quod a Bagrada flumine paulo in meridiem
vergebat, apud Sallustium (Jug. 29, 47) ‚,Vacca“, apud Plinium
(V 30), Ptolemaeum (IV 3‚28)‚ in titulis ‚,Vaga“ audit. Anno
197 eo a Flavio Decimo proconsule colonia deducta est, quae
,‚Septimiae“ cognomen accepit (C. Ι. L. VIII 1217, 1222, 14395).
Vaga praeterea colonia dicitur in titulo (1. c. 14394), in quo
coloniae institutio refertur et qui in annum 197 cadit.

