„65”

43. Lucus Augusti = Lugo.

Lucus Augusti, Gallaecorum oppidum, ad Minium flumen situm,
apud Ptolemaeum (II 6,24), in itinerario Antonini (p. 424), apud
Ravennatem (IV 45), in duobus titulis (C. Ι. L. Π 2586, 2638)
ita audit, cum apud Plinium (ΙΙΙ 28, IV 111) atque in notitia
dignitatum (oc. 42:29) modo „Lucus“ nominetur. „Lucum Augusti“
fere anno 19 Cantabricis Asturicisque bellis confectis conventus
capitis loco conditam esse put0. Oppidum usque ad quartum sae·
culum audiebat „Lucus Augusti“; ex illa aetate autem ‚,Augusti“
cognomen paulatim interiit ita, ut oppidum modo ‚,Lucus“ nomi—
naretur, unde hodiernum nomen „Lugo“ ortum est. Geographus
Ravennas‚ quiex vetustioribus fontibus videtur hausisse, etiam
plenum nomen exhibet, quod illius aetate non iam usurpabatur.

44. Asturica Augusta -- Astorga.

Asturica Augusta, conventus Asturici caput, satis magna atque
insignis erat, ut multi tituli, ibi reperti, docent; praeterea multae
viae eo ferebant. Apud Plinium (ΙΙΙ 28), qui „Asturicam‘· urbem
magnificam dicit, in itinerario Antonini (p. 421, 422. alibi);· apud
Ravennatem (IV 45), in multis miliariis (O. Ι. L. ΙΙ 2633, 2648,
4747, 6223, 6224, 6291), oppidum modo ‚,Asturica“ vocatur; apud
Ptolemaeum autem (ΙΙ 6,36) et in titulo (1. c. 2636) plenum nomen
„Asturica Augusta“ exstat. Oppidum Asturicis Cantabriscisque bellis
confectis fere anno 19 a. Chr. n. ab Agrippa aliove Augusti
legato Asturorum territorii muniendi et tutandi causa conditum
esse censeo. Etiam nunc magna moenia cum turribus et portis·
servata sunt, ex quibus oppidi magnitudo et munimenta perspici
possunt. ,‚Augusta“ cognomen sine dubio primo et altero saeculis
usitatum erat, tertio autem paulatim interiit; vel in Vespasiani et
Antoninorum miliariis solum nomen „Asturica“ occurrit, unde
hodiernum nomen „Astorga‘f evasit.

45. Bracara Augusta = Braga.

Bracara Augusta, in territorio Bracariorum Gallaecorum sita,
apud Plinium (IV 112): „Bracarum oppidum Augusta“, in itine-
rario Antonini (p. 420, 422, 423, 427, 429); „Bracara Augusta“,
apud Ptolemaeum (ΙΙ 6,39); ,,Βραικαραυγούοτα“, in notitia digni-
tatum (or. 40‚49) fortasse: „Bracaraugusta“, apud Ravennatem
(IV 43,45): „Augusta Bracaria“ vocatur;.praeterea oppidum in
multis titulis (O. Ι. L. ΙΙ p. 632—647): „Bracara Augusta“, aut
modo ‚,Bracara“, aut ,‚Bracaraugusta“ appellatur. „Bracara“ forma
demum apud Ausonium (de urb 9‚5) atque apud Julium Honorium
(35,1) atque alibi reperitur. Miliaria, supra allata, ad permultos

De coloniis oppidisque. 5

