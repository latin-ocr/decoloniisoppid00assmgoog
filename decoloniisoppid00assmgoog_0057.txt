—53-

censet, illa coniectura non arridet; secundum illius sententiam
enim nominis pars ‚,Caesar“ iam ad Caesarem pertinet, qui oppi=
dum „Caesaream“ appellasse ab illo viro docto putatur. Sed nomen
ipsum ‚,Caesaraugusta“‚ quod ita connexum apud omnes auctores
latinos, in titulis, in nummis occurrit, mihi plane ostendere videtur
Augustum totius nominis esse auctorem atque illud dividendum
non esse. Accedit Isidori (l. c.) testimonium, qui expressis verbis
nomen ‚,Caesaraugustam“ ad Caesarem Augustum pertinere refert.
Oppidum apud Romanos semper ita audiebat. In nummis Visi-
gothicis saeculi sexti et septimi (HeisS, Mon. Wis. p. 48) reperitur:
„Cesarogosta“ seu „Cesarausta“, unde hodiernum nomen „Sara-
gossam“ vel ‚,Zaragossam“ ortum esse apparet. ·

75. Libisosa :s col. Libisosa Foroaugustana.

Libisosa in via a Laminio Saetabim ferente sita erat. Nomen
oppidi apud auctores varie traditur; apud Plinium (III 25) oppi-
dum audit: „colonia Libisosona cognomine Foroaugustana“, quam
formam .,Libisosonam“ per dittographiam ex „Libisona“ et „Libi-
sosa“ esse ortam Aem. Huebner1) recte observarit. Apud Ptole·
maeum (II 659) reperitur forma ,,Λιβιοώκα“, apud Ravennatem
(IV 44): ‚,Lebisona“‚ in nummis (Sestini p. 168): „Libisona“‚
in itinerario Antonini (p. 446): ,‚Libisosia.“ Recta forma videtur
esse: „Libisosa“, quae in titulis (G. I. L. ΙΙ 3234, 4254) reperitur
et quae ad itinerarii formam proxime accedit. Colonia, quae
„Foroaugustana“ vocata est, anno 14 a. Chr. n. deducta esse
videtur. Cognomen ‚,Foroaugustana“ quod tantum apud Plinium
occurrit, mature periit.

76. Dertosa -τ col. Julia Augusta Dertosa.

Dertosa, prope ostium Hiberi sita, apud Plinium (III 23)
„oppidum civium Romanorum“, apud Strabonem (ΙΙΙ 159) autem
„colonia“ dicitur; praeterea Dertosa occurrit apud Melam (II 6),
Ptolemaeum (ΙΙ 6,64), in itinerario Antonini (p. 399). In nummis
(Eckhel Ι p. 47) Augusti et Tiberii reperitur inscriptio: „Q I.
A. D.“ id est: ,‚col. Julia Augusta Dertosa“, non: „Dertona“, ut
censuerunt nonnulli viri docti 2) 3). Caesar oppido dignitatem
municipii atque nomen: „Hiberae Juliae Ilercavoniae Dertosae“
dedit, ut. Aem. Huebner (1. c.) ostendit; quod plenum nomen in
nummis Hercavoniae occurrit. Colonia Dertosam postremis Augusti
annis deducta est, ut apparet ex Plinii (l. c.) et Strabonis (l. c.)

 

1) C. I. L. II p. 434.
9) A. Zumpt, Comment. epigr. p. 368.
3) Aem. Huebner, C. I. L. 11 p. 535.

