..97-

Paphlagonia.
115. Neocaudiopolis = Andrapa.

Andrapa, in provincia Helenoponto prope Pompeiopolim sita,
apud solum Ptolemaeum (V 4,6) „Neoclaudiopolis“ nominatur.
Ramsay1) oppidum Neoclaudiopolim cum Claudiopoli Galatiae
componit, sed iniuria, cum Ptolemaeus expressis verbis alterum
oppidum Trocmis, alterum Paphlagoniae tribuat: praeterea in
nummis ex Antonino usque ad Caracallam (Head H. N. p. 433)
„Neoclaudiopolis“ occurrit. Oppidum ex Claudii aetate primo
atque altero saeculis certe ita audiehat; tertio autem paulatim vetus
nomen „Andrapa“ rursus usu recipiebatur, quod decimo saeculo

etiam usurpabatur. ⁷

Galatia.

116. Claudiopolis.

Apud solum Ptolemaeum (V 4,9) in Galatia „Claudiopolis“
commemoratur, quae Trocmorum in territorio inter Izasccriam et
Carissam sita ‘erat atque cum Neoclaudiopoli confundi non debet
Sine dubio Claudius alicui oppido Trocmorum nomen „Claudio-
polim“ imposuit, quod ὠίετο saeculo etiam usitatum erat.

Cappadocia.

117. Claudiopolis == Claudiae.

Claudiae, quae in dextra ripa Euphratis intra Melitenen 'et
Barzalonem oppida sita erat2), apud Plinium (V 85) audit: „Clau-
diopolis“, apud Ptolemaeum (V 7,9): ‚,Claudias“, in tabula Peu-
tingeriana: „Glandia“, in notitia dignitatum (or. XXXIII, 33):
‚‚Claudiana“, apud Ammianum (XVIII 7‚10): „Laudias“ (corrupte
pro Ol.) atque apud Syros scriptores decimi et undecimi saeculi
saepius nomine „Claudiadis“ commemoratur, ita ut nomen „Clau-
dias“, quod oppido a Claudio impositum est, numquam intercidisse

videatur.
Lycaonia.

118. Claudioderbe = Derbe.

Derbe, Lycaoniae oppidum, apud chorographos semper ita
audit3 in nummis autem Veri et· Faustinae (Head H. N. p. 595)

 

1) Asia Minor p. 447.
²) Ramsay, Asia Minor p. 71, 302.

De coloniis oppidisque. 7

