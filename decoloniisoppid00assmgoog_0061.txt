-57-

deduxit; in multis nummis enim (Mionnet II p. 640) oppidum
‚,col. Aug. Troas“ vel „col. Alexandria Troas“ audit; praeterea
Plinius (V 124), Paulus (Dig. L 15,8), Strabo (XIII p. 593)
oppidum coloniam dicunt. Caracalla coloniae cognomina „Aureliam
Antoninianam“ imposuit, quae non nisi in illius imperatoris nummis
occurrunt. (Head H. N. p. 470„ post illum autem usque ad
Gallienum ‚oppidum publice „col. Augusta Alexandria“ vel modo
„col. Augusta Troas“ audiebat.

Galatia.

85. Cremna Σ col. Julia Augusta Felix Cremna.

Cremna, prope Sagalasam et Cestrum flumen sita, apud Stra-
bonem «XII p. 569) et Ptolemaeum (V 5,8) colonia dicitur, cum
Plinius oppidum omnino omiserit. In nummis ex Severo usque
ad Aurelianum (Mionnet IlI p 307; Head H. N. p. 590)'atque
in titulo Cremnensi, sub Hadriano conscripto (C. 111. L. I 6874),
sollemne nomen „col. Julia Augusta Felix Cremna“ occurrit; in
alio titulo autem, Nervae aetate conscripto (C. I. L. III 6873),
atque in nummo Elagabali ‹Mionnet III p. 307) „Felix“ cognomen
deest. Cum Plinius in Agrippae laterculis Galatiae, quos intra
annos 27-12 esse conscriptos Ο. Cuntz1) ostendit, Cremnam et
ceteras Galatiae Pisidiaeque colonias Augusti non coloniarum
loco citatas invenerit, Strabo autem Cremnam iam coloniam
dicat, coloniam eo intra annos 12 a Chr. n. — 14 p. Chr. n.
deductam esse probabile est. Augustus Cremnae item ac plurimis
Galatiae coloniis praeter „Augustae“ etiam „Juliae“ cognomen im-
posuit3 haud scio an illa oppida iam Caesaris aetate, vel certe ante
annum 27 ad deducendas colonias destinata fuerint atque illa
de causa „Juliae“ cognomen acceperint. Cognomen „Felix“ num
ab Augusto datum sit coloniae, ignor0. Volgare nomen oppidi
erat modo „Cremna“.

86. Olbasa :z col. Julia Augusta Olbasa.

Olbasa, quae a Cremna in occasum, ab Apamea in meridiem
vergebat, apud Ptolemaeum false coloniarum in numero non citatur,
cum in titulis Olbasenis (C. Ι. L. III 6888, 6889, 6891, 6892)
aut „colonia Olbasena“ aut: „colonia Julia Olbasena“, atque in
nummis ex Antonino usque ad Volusianum (Eckhel ΙΙΙ p. 20,
Head H. N. p. 591): „col Julia Augusta Olbasena“ seu „Olba-
bena“ audiat. Olbasam item atque Cremnam intra annos 12 a.
Chr. n. —- 14 p. Chr. n. ab Augusto colonia deducta est, cui ille
cognomina „Juliae“ et „Augustae“ imposuit.

Δ ¹) Jahrb. f. Philol. Suppl. XVII p. 522.

 

