-71—

aetate, ιιι multae aliae Galliae clvitates‚ ex gente, cuius, caput erat,
appellabatur, scil.: ,‚Tricassae“ seu ,‚Tricassis“‚ unde hodiernum
nomen „Troyes“ ortum est.

58. Augustodurum = Bayeux.

Augustodurum, in Aremorica prope oram maritimam situm,
caput Baiocassium erat. Oppidum tantum in tabula Peutingeriana
atque in nonnullis miliariis 1) ita audit. Civitas Baiocassium, quae
in notitia Galliarum (ΙΙ 3) occurrit, cum Augustoduro componenda
esse videtur, quippe quod oppidum maxima Baiocassium civitas
fuerit. Augustodurum ab Auguste, ,ut caput esset Baiocassium‚
conditum est, sednon ita floruisse videtur, cum apud auctores hoc
nomine nusquam commemoretur3 oppidum ex quarto saeculo au·
diebat: „civitas Baiocassium“, seu: ‚,Baiocassi“, unde hodiernum
nomen, „Bayeux“ esse repetendum plurimi viri docti censent.
Celtica vox ‚,durum“ idem significat, atque ‚,dunum“, scil.: „arcem“
seu ‚,castellum“2).

Belgica.

59. Augustomagus = Senlis.

Augustomagus, Silvanectum caput, prope Isaram sita erat.
Oppidum audit· in tabula Peutingeriana et in itinerario Antonini
(p. 380): ,‚Augustomagus“, in notitia dignitatum (oc. XL 11 42)
autem: ‚,Silvanectae“ atque in notitia Galliarum (VI 9): „civitas
Silvanectum“. Augustomagus ab Augusto anno 27, seu intra
annos 16-13, ut Silvanectum esset caput, condita est atque usque
ad quartum saeculum ita audiebat3 postea nomen ,‚Silvanectae“ in
usum venit. Augustomagus est latine: „Augusti campus“. Hodie
oppidum vocatur: Senlis 3).

60. Augusta Viromanduorum (Vermandois).

Augusta Viromanduorum, quae ab Augustomago in septemtri-
onem vergebat, ita audit apud Ptolemaeum (II 9,11), in itine-
rario Antonini (p. 379), in tabula Peutingeriana (falsez Aug.
Viro Muduorum)‚ cum in notitia Galliarum (VI 5) modo „civitas
Veromanduorum“ vocetur. Oppidum ab Auguste, ut caput esset
Viromanduorum, conditum est. ,‚Augusta“ cognomen ex quarto
saeculo paulatim intercidit indeque oppidum audiebat ‚,Veromandui“
quod nomen posteriore aetate ad comitatum, in quo oppidum situm
erat, transiit, qui hodie ,‚Vermandois“ audit.

 

1) Desjardin: geogr. de la Gaule I p. 3383 Table de Peuting. p. 24.
²) Gliick, Oeltische Namen p. 133
³) Desjardin‚ geogr. de la Gaule 11 p. 452.

