-72-

61. Augusta Suessionum -.= Soissons.

Augusta Suessionum, ad Axonam flumen sita, apud Ptolemaeum
(II 9,11) et in itinerario Antonini (p. 379) audit: „Augusta
Suessonum“ (ουεσσόνων), in tabula Peutingeriana: „Aug. Suessorum“,
in miliario quodam (Henzen n. 5236); „Aug. Suessionum“. Recta
forma nominis videtur esse: „Suessiones“‚ cum in Caesaris (b. G.
II 3), Livii (Epit. 104), Lucani (Ι 423), Plinii (n. h. IV 106),
codicibus modo „Suessiones“, modo „Suessones“ reperiatur. In notitia
Galliarum (IV 3) oppidum vocatur: „civitas Suessionum& atque
apud Gregorium Turonensem (saepe) „Suessonae urbs“. Ab
Augusto capiti Suessionum, quod prius „Noviodunum“ (Caes. b.
G. II. 12) audiebat, certe eodem tempore atque Viromanduorum
capiti, „Augusta“ nomen impositum est, quod Diocletiani Constan-
tinive aetate intercidit, ita ut oppidum ex illo tempore audiret:
„Suessionum civitas“ vel „Suessionae“ vel „Suessiones'·“ unde
hodiernum nomen ,‚Soissons“ esse exortum apparet.

62. Augusta Treverorum = Trier.

Augusta Treverorum, quae ad Mosellam sita erat, apud Melam
(III 2) dicitur: „urbs opulentissima in Treveris Augusta“, apud
Tacitum (hist. IV 62, 72); „colonia Treverorum“, apud Ptolemaeum
(11 9, 12); ..Ἀιὶγοὺοτα Τριβὴρων“, in titulis (G. Ι. L. ΙΙΙ 4153;
Brambach: C. Ι. Rh. 770, 1936 a. 121, 1937 a. 139): „colonia
Augusta Treverorum“. Poster10re aetate autem oppidum audit:
„civitas Treverorum“ (not. Gall. V 2; C. I. L. III 52·15)‚.vel modo:
„Treveri“ (Ammianus XV 11, 9; XVI 3, 3; itin. Antonin. p.
240, 366, 371); apud Sozomenum demum (hist. eccles. II 27)
forma „Triveris“ et apud Ravennatem (IV 26) „Treoris“ reperitur.
Augusta Treverorum eodem fere tempore, atque Augusta Rauri-
corum et Augusta Suessionum, fortasse intra annos 16-13, ab
August0, ut Treverorum esset caput, condita est, sed coloniam ille
eo non deduxit, ut ex nomine ipso atque ex Melae verbis apparet3
accedit, quod Plinius coloniae mentionem non facit. Colonia potius
a Claudio eo deducta esse videtur (C. Ι. L. III 4153). Tertio
saeculo paulatim „Augusta“ nomen intercidit indeque oppidum
audiebat: „civitas Treverorum“ seu modo „Treveri“ vel „Treoris“,
unde hodierna forma „Trier“ exorta est.

Gen-mania supet-ion.

63. Augusta Rauricorum -τ Augst.

Augusta Rauricorum, ad Rhenum sita, apud Plinium (IV 106):
„col Raurica“, apud Ptolemaeum (ΙΙ 9,18); ,,Αὕγούοτα Ῥαυρικαῖν“,

