..61-

Numidica Simitthus“ in uno titulo (l. c. 14612) occurrit. Oppidum,
cum apud Plinium colonia non dicatur, postremis Augusti annis
colonia esse facta videtur; Agrippae et Augusti laterculi Africae
enim post annum 25 conscripti suntl. Cum fere¹ omnes Africae
et Mauretaniae coloniae praeter „Augustae“ etiam „Juliae“ cog-
nomen acceperint‚ illae fortasse antea „municipia J ulia“ seu Caesaris
seu Octaviani fuerant.

Mauretania Caesariensis.
94. Saldae = col. Julia Augusta Saldae.

Saldae oppidum, in maris ora situm, apud Plinium (V 20):
„colonia Augusti“, apud Ptolemaeum (IV 2,9)‚ in itinerario Anto·
nini (p. 16), in tabula Peutingeriana item colonia dicitur. Sollemne
nomen coloniae autem in tribus titulis occurrit (C. Ι L. VIII
8929, 8931, 8933), ubi legitur: ,‚col. Jul. Aug. Sald. VII Immu-
niS.“ Augustus igitur fortasse intra annos 27-12 Saldas Septi·

manorum coloniam deduxit, cui ‚,Juliae Augustae¹‘ cognomina
imposuit.

95. Tupusuctu --· col. Julia Augusta Tupusuctu.

Tupusuctu, quae a Saldis paulo in meridiem vergebat, apud
Plinium (V 21) audit: ,‚col. Augusta, quae Tupusuctu“ atque in
titulo optimae aetatis (C. Ι. L. VIII 8837): ,‚col. Jul. Aug. leg.
VII Tupusuctu.“ „Tupusuctu“ forma apud omnes chorographos
et in nonnullis titulis (utz l. c. 8836> occurrit, ita ut utraque
forma usitata fuisse videatur. Tupusuctu, item atque Saldae, intra
annos 27—12 Septimanorum colonia facta est.

96. Zuccabar :2 col. (Julia) Augusta Zuccabar.

Zuccabar, quae, ab ostio fluminis Chinalaphi in orientem versus,
intra Caesaream, Icosium, - Manlianum oppida sita erat, apud
Plinium <V 21): „colonia Augusta, quae item Succhabar“, apud

· Ptolemaeum (IV 225) „Zuchabarri“, apud Ammianum (29,5):

„oppidum Sugabarritanum“, in aliquo titulo (C. l. L. VIII 10450)
,‚Zuccabar“, vocatur, quae igitur recta forma nominis est. AugustuS,
qui coloniam intra annos 27-12 deduxit, illi certe „Augustae“
cognomen, quod Plinius exhibet, imposuit. Haud scio an oppidum,
ut ceterae Mauretaniae coloniae Augusti, „J uliae“ quoque cognomen
ab Augusto acceperit, etsi illud in titulis non reperitur.

 

1) Ο. Cuntz, De Augusto p. 45.

