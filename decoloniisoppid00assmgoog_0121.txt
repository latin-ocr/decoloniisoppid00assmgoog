-117—

Oppidum fortasse eodem tempore atque TraianopoliS, scil. intra
annos iol-107, vel paulo postea, a Traiano in honorem Plotinae
coniugis conditum est et apud Romanos semper ita audiebat.

159. Anchialus ε,- Uipia Anchialus.

Eodem fere tempore, quo Traianopolis condita est, Anchialus
in honorem Traiani, qui oppidum privilegio auxisse videtur,
‚‚Ulpianae“ cognomen sibi imposuit, quod etiam in nummis Gordiani
Pii occurrit ‹Mionnet 1 p. 371). Anchialus in ora maritima inter
Mesembriam et Apolloniam sita erat.

160. Nicopolis z Ulpia Nicopolis.

NicopoliS, quae a Phi-lippis in septemtrionem, vergebat atque ad
Nestum sita erat, item atque Anchialus a Traiano beneficia accepisse
videtur, ita ut cognomen „Ulpiae“ sibi imponeret, quod in nummis
ex Crispina usque ad Caracallam (Head H. N. p. 244) occurrit
atque non nisi sollemniter usurpabatur.

161. Serdica: Ulpia Serdica. ¹

Serdica, ad Oescum flumen sita, in nummis ex Aurelio usque
ad Gallienum (Head H. N. p. 245) audit: „Ulpia Serdica.“ Tra-
ianus igitur fere intra annos 101—110 oppido sollemne illud cog-
nomen imposuisse videtur, quod etiam tertio saeculo usurpabatur.

162. Topirus -τ Ulpia Topirus,

TopiruS, prope Neapolim ad Nestum flumen sita, Traiani in
honorem sibi ‚,Ulpiae“ cognomen imposuit, quod in nummis ex
Antonino usque ad Getam occurrit (Head H. N. p. 245).

Phrygia.

163. Traianopolis :- Grimenothyrae.

Traianopolis, in territorio Grimenothyritarum inter Bagas et
Aemoniam oppida sita erat 1) (Ptolemaeus V 2, 14, 15). Gentem ·
non „Trimenothyritas“ sed ‚,Grimenothyritas‘· esse vocandam ex
nummis (Head H. N. p. 564) apparet, in quibus oppidum ex
Traiano usque ad Gordianum: ‚‚Traianopolis“, in nummis Hadriani
et Sabinae autem: „Grimenothyrae“ audit. Grimenothyrae oppidum
igitur a Traiano ‚‚Traianopolis“ vocatum est, quod nomen inde
apud Romanos semper usitatum erat (Hierocles 6683 not. episc.
I 361, XIII 278& Jam sexto saeculo autem ex „Traianopolis“
forma „Tranupolis“ exorta erat.

¹) Ramsay, Asia Minor p. 149.

 

