-··. 2 -

Duo coloniarum genera, nimirum Latinae et civium coloniae,
discernenda sunt. Latinis ex coloniis nonnullae tantum, in Gallia
Narbonensi sitae, quibus ius atque titulus coloniae Latinae · ab
Julio Caesare una cum „J uliae“ cognomine dat-a sunt, ad propositum
pertinent. Omnes enim ceterae coloniae Latinae, quae ante annum
⁴89. deductae sunt, illo anno civitatem acceperunt atque partim
municipia, partim civium coloniae factae sunt. Illae quoque supra
commemoratae coloniae, in Narbonensi provincia sitae, sub Augusto>
partim civium coloniae factae-sunt, partim coloniae ius, atque
titulum amiserunt. In universum ‚‚colonia“ vocabulum sub Augusto
non nisi de civium coloniis usurpatur.

Civium coloniae prioribus temporibus in regiones modo ex·
pugnatas, imprimis autem in orae maritimae oppida deductae sunt;
atque praecipue tertio saeculo Romani coloniis totam Italiam
occupaverunt, ita, ut Cicero suo iure (de leg. agr. II 73) colonias
propugnacula imperii appellet. Gracchorum autem aetate, ex anno
133, coloniae non iam, ut modo expugnatae regiones defenderentur
et munirentur atque Italia Romanorum in cultum atque dicionem
redigeretur, sed civibus victum prospiciendi causa deducebantur.
Primo autem anno 100, lege Appuleia, non solum proletariis, sed
etiam veteranis prospiciendi causa coloniae deductae sunt, quas
Velleius (Ι 15) colonias militares appellat. Quibus temporibus
proletarii atque capite censi, non, ut antea, possidentes cives-
deducebantur. In Italia agri dividendi aut dlvitibus, qui multa.
occupaverant, non iam victis populis adimuntur, aut proscriptionibus-
parantur.

Caesar primus, quod C. Graccho non contigerat, magno numero
colonias civium in provincias deduxit, cum antea Carthagine et.
Narbone exceptis extra Italiae fines nulla colonia deducta sit.
Illa ratione, qua prius Romani Italiam occupaverant, atque domi-
nationi suae subiecerant, Caesar orbem terrarum Romanorum in
cultum, linguam, dominationem redigere coepit, quod sequentes-
imperatores perfecerunt. Caesaris et Augusti aetate multae et.
civium et veteranorum coloniae in provinciaS‚ imprimis in His--
paniam, Galliam, Asiam minorem deductae sunt. Post Augustum
autem tantum veterani, non iam civeS, deducebantur atque postea,
sere ex Hadriani temporibus omnino verae coloniae, Septimio
Severo except0‚ deductae non sunt; sed· modo quibusdam oppidis
titulus atque ius coloniae donata sunt. Ab Augusti enim aetate colo-
niae paulatim summum locum omnium rerum publicarum atque
civitatum obtinere coeperunt; tria enim privilegia sive beneficia
accipiebant: libertatem aut immunitatem aut ius Italicum.

Caesarem primum et magno numero in provincias deduxisse
colonias et quibusdam oppidis modo titulum coloniae imposuisse

