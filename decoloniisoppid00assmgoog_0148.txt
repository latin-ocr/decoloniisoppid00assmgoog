—144—

M- Tuli-225 (Sergi-uz) Philippus
⁴ 244-249.

Α. Coloniae, quae ex Philippo Arabe sollemnia cognomina
acceperunt.

Thu-acia.
162. Philippopolis z col. (Julia) Philippopolis,

Philippopolis a Philippo II, Macedonum rege, condita est, non
a Philippo, Romanorum imperatore, ut Eusebius (chron. II p. 181

, Schoene) false ad annum 248 refert. Oppidum potiuS, seu casu,

seu consulto, ab imperatore, cui idem nomen atque conditori erat,
coloniae ius accepit atque sine dubio ‚‚col. Julia“ nominata est, .
ut ceterae coloniae, a Philippo privilegiis auctae In nummis
quidem (Eckhel Π p. 44) modo: ‚,col. Philippopolis“ reperitur, in
quibus saepe cognomina, ab imperatoribus imposita, omittuntur.

syn-ia.

163. Neapolis = Flavia Aurelia col. Julia
Sergia Neapolis.

Neapolis, quae prius „Sichem“ audiebat, in nummis ex Titi
temporibus usque ad Maximinum (Mionnet VIII p. 344) vocatur:
„Flavia Neapolis“ Titus igitur oppido cognomen „Flaviae“ im-
posuit ; Caracalla deinde „Aureliae“ cognomen adiecit, quod tantum
in illius nummis reperitur. Anno 244 autem Philippus Arabs,
priusquam Romam se conferret, oppido coloniae ius una cum
cognominibus „Sergiae Juliae“ dedit, quae non nisi sub Philippo
occurrunt. Postea autem urbs usque ad Volusianum modo „Flavia
Neapolis“ audit, nulla coloniae mentione facta. Ex „Sergiae“
cognomine Philippum sibi nomen „Sergii“ imposuisse apparet,
quod alibi non refertur.

Praeterea Nisibis, colonia Septimia, a. 244 a Philippo cognomen
‚‚Juliae“ accepit.

