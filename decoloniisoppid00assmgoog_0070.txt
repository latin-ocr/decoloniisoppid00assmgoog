...66-

imperatores ex Augusto usque ad Constantem pertinent. Conventus
„Bracaraugustanus“ in multis titulis (O. Ι. L. ΙΙ 2416, 4123, 4236,
4257, 4204) commemoratur, qui uno loco (l. c. 2426) modo
„Augustanus“ conventus dicitur. „Bracara Augusta“ intra annos
27-19, vel paulo post, ut Bracarensis conventus esset caput,
condita ·et multis viis stratis cum ceteris magnis Lusitaniae et
Tarraconensis oppidis coniuncta est. Nomen „Bracara Augusta“
quarto saeculo sine dubio etiam volgare erat, in miliariis quidem
fere usque ad annum 350 occurrit. Qua ex aetate „Augusta“ cog-
nomen paulatim interiit, quod apud Ausonium et Julium Honorium,
qui paulo post annum 350 floruerunt, non iam reperitur. Quod
Ravennae etiam cognomine „Augusta“ utitur, ille saepe nomina,
sua aetate non iam usitata, ex fontibus suis sumpsit, ut iam vidi-
mus. In nummis enim Visigothicis (HeisS. Monn. Visigoth. p. 46),
qui in Ravennatis cosmographi aetatem cadunt, solum nomen
’ „Bracara“ occurrit, unde hodie „Braga“ ortum est.

46. Porta Augusta.

v Porta Augusta, quae tantum apud Ptolemaeum (ΙΙ 6,60) com-
memoratur atque Vaccaeis adscribitur, secundum illius testimonium
inter Lacobrigam‚ Pallantiam, Intercatiam oppida sita erat. Fortasse
de statione viae Augustae (C. I. L. II 4701, 4703, 4716, 4721)
cogitandum est, quae via intra anuos 26 --25 ab Augusto condita
esse videtur.

47. Nova Augusta.

„Nova Augusta“, a Plinio (ΙΙΙ 27) una cum Segovia, Segontia,
Uxama Arevacis attribuitur atque a Ptolemaeo (ΙΙ 6,56) intra
Numantiam et Segoviam ponitur; oppidum igitur, a Durio flumine
paulo in meridiem versuS, intra Uxamam, Segoviam‚ Segontiam
oppida situm fuisse* videtur. O. Mueller l) „Novam Augustam“
cum Augustobriga componit, cogitans de „Nova Augustobriga“;
sed errat, quia apud Ptolemaeum (Π 6,54) et in itinerario Antonini
(p. 442) plane Augostobrigam Pelendonum in territorio intra
Numantiam et Turasionem oppida fuisse sitam refertur. Nova
Augusta ab Augusto intra annos 26 -· 25 condita esse videtur,
atque altero saeculo certe etiam ita audiebat3 posterioribus tem-
poribus oppidi mentio non fit

48. Turris Augusti.

„Turris Augusti“ seu castellum seu oppidum, quod in septem·
trionali parte occidentalis orae situm erat, apud solum Melam

 

¹) in editione Ptolemaei p. 174.

