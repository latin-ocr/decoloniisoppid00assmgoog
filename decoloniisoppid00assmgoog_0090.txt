-86—

Syncelli (l. c.) testimoniis», qui anno 27 p. Chr. n. demum oppidum
ab Antipatro ‚,Liviadem“ esse nominatum referunt, nihil tribuendum
est, quippe quae verba ex Josephi minime certis verbis (bell. Iud.
II 9) hausta esse videantur. Accedit, quod imperatrix, quae anno
27 p. Chr. n. iam octoginta quattuor annos nata erat, ex anno 14
p. Chr. n., ut modo vidimus, semper ,‚Julia“ vocabatur et quod
oppidum primitus ,.Livias‘·' nominatum est 1). Quibus de causis
Herodes Antipater fere intra annos 4—1 a. Chr. n. Betharamphtae
nomen „Liviadis“ videtur imposuisse, quod inde semper usurpabatur.
Per aliquot annos Livias publice audiebat ‚,Julias“, quod nomen
sine dubio iam altero saeculo intercidit.

92. Anthedon r: Agrippias.

Anthedon oppidum, in ora maritima intra Gazam et Asca-
lonem situm, ita audit apud Plinium (V 68), Ptolemaeum (V 163),
Stephanum Byzantium, Sozomenum (hist. eccles. V 9), Hieroclem
(719), Josephum (Ant. XIII 357, 359; XIV 88; bell. Iud. 14,2,
8,4, 20,5), Georgium Cyprium (1011),· in notitia episcopatuum
(V 92). Augustus Anthedonem Herodi donavit, qui oppido in
honorem Agrippae nomen „Agrippiadem“ imposuit (Agrippion,
JosephuS, ant. XIII 357, bell. Iud. 1 21& chron. pasch. p. 367
Bonn). Nummi, in quibus nomen „Agrippia“ signatum est, non
ad Anthedonem, sed ad Agrippiam Caesaream, in Bosporo sitam,
spectare videntur. In nummis Elagabali et Severi Alexandri
oppidum modo „Anthedon“ audit (Head H. N. p. 679). Nomen
‚‚Agrippias“, quod oppido certe ante annum 12 a. Chr. n. impo-
situm est, usu receptum non est ; vetus nomen Anthedon semper
usitatum erat.

93. Arca Caesarea.

Arca, quae, a Tripoli in orientem versus, ad Libanum sita
erat, ita audit apud: Plinium (V 74), Ptolemaeum (V 1521),
Josephum (ant. 1 139), Hieroclem (716), Stephanum Byzantium,
Socratem (hist. eccles, VII 36), in itinerariis (148, 583), apud
Georgium Cyprium (974), in notitia episcopatuum (Ι 974). Apud
Aurelium Victorem (Caesar. c. 24) autem legimus: „oppidum, cui
duplex et Caesarea et Arca nomen est“, atque in „historia
Augusta“ (Sever. Alex. c. 13) oppidum item „Arca Caesarea“
vocatur.· In nummis Antonini et Aurelii (Eckhel III p. 361)
reperitur: „Caesarea Libani“, sub Elagabalo autem et Alexandro:
„col. Caesarea Libani“; praeterea in titulo (C. I. L. HI 183)
„Caesarienses ad Libanum“ occurrunt. „Caesarea“ cognomen, quod

 

¹) Schiirer‚ Gesch. des Jiid. Volkes II p. 125.

