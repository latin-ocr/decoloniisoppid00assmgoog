-56-

atque in altero (99): ‚‚col. Pella“; quorum in utriusque aversa idem
Nonius Sulpicius ΙΙ vir Quinqu. occurrit. Accedit, quod in
nonnullis nummis (Eckhel 11 p. 74), in quibus M. Antonii et
Octaviani nomina signata sunt, nulla coloniae mentio facta est.
Quibus decausis Pellam item atque Dium anno 30 ab Octaviano
coloniam esse deductam apparet, quae ‚,Juliae“ cognomen accepit.
Post annum 27 autem Augustus cognomen ,‚Augustae“ adiecit,
fortasse nova deductione facta.

82. Cassandrea· :- col. Julia Augusta Cassandrea.

Cassandrea, quae prius Potidaea audiebat, a Cassandro, Mace-
doniae rege, illud nomen accepit, quod ex eo tempore solum usur·
pabatur. Cassandrea ‚‚colonia“ dicitur apud Plinium (IV 36) et
Paulum (Digest L 15,8) atque in nummis ex Claudio usque ad
Philippum (Eckhel II p 70, Imhoof -Blumer p. 67) aut: ‚‚col.
Julia Augusta Cassandrensis“ aut modo: ‚‚col. Cassandria“ audit.
Cassandrea item atque Pella et Dium anno 530 post Actiacam
pugnam colonia Julia fact-a est atque post annum 27 ab Augusto
cognomen ,‚Augustae“ accepit.

Achaia.
83. Patrae ς col. Augusta Aroe Patrae.

Patrae oppidum, in Achaia situm, apud omnes auctores ita
audit. Augustum anno 16 a. Chr. n. coloniam eo deduxisse

Eusebius in chronico refert3 Plinius (IV 11) et Strabo (VIII .

p. 387) Patras dicunt coloniam. Legionum X. et XII. (Ful-
minatrIcis) veteranos emeritos ibi esse collocatos docent nummi
(Eckhel II p. 257) et tituli (C. I. L. III 504, 505, 507—509).
In nummis non numerum legionis „XXII“, ut Eckhel false legit,
(,sed legionum X. et XII. numeros esse signatos tituli docent.
Secundum nummos sollemne nomen oppidi ex anno 16 erat: ‚‚col.
Augusta Aroe Patrae“; ,‚Aroe“ antiquum nomen oppidi erat, ut
refert Pausanias (VII 18). Romanorum autem temporibus apud
auctores semper solum nomen „Patrae“ occurrit.

84. Alexandria Troas = col. Augusta Aurelia
Antoniniana Alexandria Troas,

Alexandria Troas, in ora maritima prope Tenedum insulam
sita, anno 300 a Lysimacho in honorem Alexandri Magni condita
est. Postea, intra annos 27-12 a. Cbr. n. Augustus eo coloniam

